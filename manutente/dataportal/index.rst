**********
Dataportal
**********

Dataportal è il punto di accesso al DAF (Data & Analytics Framework) e ai dati pubblici del Paese. Attraverso di esso è possibile consultare il catalogo degli open data nazionale, leggere le analisi ('datastories') pubblicate da team DAF, Pubbliche Amministrazioni e Community, e contribuire al sapere collettivo utilizzando le funzionalità del DAF.

============
DAF pubblico
============

Il Dataportal è fatto di due componenti: una pubblica (http://daf.italia.it) e una privata (http://daf.italia.it/dataplatform). La componente pubblica rappresenta il punto di raccordo degli open data nazionali e costituisce l'evoluzione dell'attuale dati.gov.it. Oltre al catalogo degli open data, l'utente può leggere le DataStory, scoprire e utilizzare DataApplication, informarsi sulle ultime novità sul mondo dei dati pubblici, ed essere invogliato a contribuire a sua volta. Inoltre, il sito ospiterà una sezione dedicata agli analisti e sviluppatori di DataApplication e delle schede informative per conoscere le capacità del DAF.


===========
DAF privato
===========

daf.italia.it offre la possibilità agli utenti di registrarsi ed avere accesso alla componente privata, attraverso cui potrà utilizzare gli strumenti di analisi messi a disposizione dalla piattaforma. L'idea è di dare alle Pubbliche Amministrazioni e alla community di utilizzatori gli stessi strumenti di analisi e accesso ai dati contenuti nel DAF, ognuno per il proprio dominio di accessibilità.

La componente privata offre le seguenti funzionalità (elenco non esaustivo e in evoluzione):

* Cruscotto per creare nuovi dataset, seguendo la metadatazione conforme al profilo DCATAP_IT e arricchito di informazioni sulla struttura del dato e relativa semantica. Al momento questa funzionalità é offerta solo alle Pubbliche Amministrazioni

* Creare e pubblicare DataStory, ovvero dei blog post in cui è possibile inserire nativamente risultati di analisi svolte con i tool messi a disposizione dal DAF

* Creare e pubblicare Dashboard, ovvero insieme di grafici creati con i tool messi a disposizione dal DAF

* Accedere a tool di business intelligence (Superset) e più semplici strumenti di data visualization (Metabase). I risultati delle analisi svolti con questi tool possono essere integrati nativamente nelle DataStory e Dashboard

* Utilizzare Jupyter Notebook integrato con il cluster big data del daf, e da cui effettuare analisi esplorative fino a complessi modelli di machine learning.

Si rimanda alle relative sezioni di questa guida per una introduzione più dettagliata dei diversi tool messi a disposizione.
